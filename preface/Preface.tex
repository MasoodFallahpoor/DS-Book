\section*{مقدمه‌ی مولف}
\thispagestyle{empty}
در علم کامپیوتر درس‌هایی وجود دارند که از آنها به عنوان درس‌های بنیادین این علم یاد می‌شود. برخی از این درس‌ها عبارت‌اند از: داده‌ساختارها، تجزیه و تحلیل الگوریتم‌ها، طراحی کامپایلر، نظریه‌ی زبان‌ها و ماشین‌ها و سیستم‌های عامل. فهم عمیق و تسلط بر هر یک از این درس‌ها کمک شایانی به یادگیری راحتتر سایر درس‌ها خواهد کرد.

از میان درس‌های بنیادین علم کامپیوتر یکی از مهمترین آنها، درس داده‌ساختارها است که به عنوان پیشنیازی برای دروسی همچون تجزیه و تحلیل الگوریتم‌ها و سیستم‌های عامل نیز مطرح است. اگر داده‌ساختار را به این صورت تعریف کنیم که {\prq}داده‌ساختار روشی برای ذخیره و سازماندهی داده‌ها است به طوریکه بازیابی و/یا تغییر داده‌ها به سادگی و با کارایی بالا انجام شود{\plq} آنگاه می‌توان به تعریفی از درس داده‌ساختارها نیز رسید. در درس داده‌ساختارها به بررسی دقیق و موشکافانه‌ی انواع داده‌ساختارها و چگونگی پیاده‌سازی آنها در یک زبان برنامه‌نویسی پرداخته می‌شود.

به دلیل اهمیت درس داده‌ساختارها کتاب‌های مختلفی در مورد آن نوشته شده است که اکثر آنها دارای قالب کم و بیش یکسانی هستند. قالب کلی این کتاب‌ها به این شکل است که هر فصل از کتاب به دو بخش ۱) بحث در مورد یک داده‌ساختار مشخص و  ۲) تمرینات تقسیم شده است. در کتاب حاضر سعی شده است از قالبی متفاوت و جدید استفاده شود.

در این کتاب فرض بر این است که خواننده با مباحث مختلف داده‌ساختارها آشنایی نسبتا مناسبی دارد و در نتیجه هر فصل از این کتاب دارای بخش نخست کتابهای معمول، یعنی معرفی و بحث در مورد داده‌ساختارها، نیست. تمرکز این کتاب بر روی مطرح کردن تعدادی سوال در مورد هر یک از انواع داده‌ساختارها و دادن پاسخ تشریح به هر یک از این سوالات است. به بیانی دیگر می‌توان قالب این کتاب را به صورت پرسش و پاسخ در نظر گرفت که به خواننده کمک می‌کند تا فهم عمیقتری از داده‌ساختارهای مختلف به دست آورد.

برای آماده‌سازی این کتاب از سیستم حروفچینی لاتک ({\lr{\LaTeX}}) و بسته‌ی زیپرشین ({\lr{\XePersian}}) استفاده شده است. برای متن پارسی کتاب از قلم {\lr{XB Niloofar}} (متعلق به مجموعه قلم‌های {\lr{X Series 2}}) و برای کلمات و متون انگلیسی از قلم {\lr{Computer Modern}} استفاده شده است.

در آماده‌سازی این کتاب تلاش شده است تا چه از نظر علمی و چه از نظر ظاهری کتابی درخور توجه و خالی از خطا به خوانندگان تقدیم شود. اما از آنجایی که هیچ کتابی نمی‌تواند به طور کامل از خطا در امان باشد از این رو از شما خواننده‌ی گرامی خواهشمندم در صورت مشاهده هرگونه خطای املایی، نگارشی و یا علمی به آدرس رایانامه {\lr{\texttt{masood.fallahpoor@gmail.com}}} اطلاع دهید تا خطای موجود در نگارش‌های بعدی کتاب رفع شود.

\begin{flushleft}
\small
مسعود فلاح‌پور\\
مهر ۱۳۹۳
\end{flushleft}